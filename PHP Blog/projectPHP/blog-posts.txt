Google пусна наръчник за правенето на мобилни приложения

Ако имате интерес към създаването на мобилни приложения, но не знаете откъде да започнете или се нуждаете от малко професионални съвети, то Google току що създаде нова отправна точка за млади мобилни разработчици.
Тя идва под формата на наръчник с името The Secrets To App Success On Google Play или "Тайните за успеха на приложенията в Google Play", която трябва да помогне на начинаещи разработчици да направят първите си стъпки по пътя на създаването на мобилни приложения.
The Secrets To App Success On Google Play представлява е-книга с 81 страници, която описва процеса по създаване на приложения и най-добрите практики за разработване и предлагане на софтуера в Play Store. За отбелязване е, че в книгата няма някакви особено подробни инструкции за писането на код или управляването на софтуерен бизнес, то тя съдържа добри съвети и някои важни трикове, нужни за успеха.
Сред въпросите, които са обхванати са новия Material Design, начина, по който приложенията трябва да изглеждат, за да се качат в Play Store и основни правила за изкарването на пари от тях. 
Ветераните в създаването на мобилни приложения едва ли ще могат да извлекат особена полза от The Secrets To App Success On Google Play, но новаците задължително трябва поне да я прегледат. Наръчникът може да се свали безплатно от Play Store, а регистрираните разработчици могат да поискат и физическо копие.



Алгоритмите на Facebook ще разпознават пияните потребители

Facebook работи по нов софтуер, който е в състояние автоматично да разпознава пияните хора и да блокира фотографиите с потребители, които според алгоритъма, не са подходящи за публикуване. Предвидена е възможност, на следващия ден, потребителите да могат да деблокират тези изображение и все пак да ги публикуват.
Естествено, за реализирането на тази идея се използва изкуствен интелект, който може да различава пияните трезвите хора. Със създаването на тази система са е заел известният специалист от университета в Ню Йорк Ян Лекун (Yann LeCun), който оглавява лабораторията по изкуствен интелект на Facebook (Facebook Artificial Intelligence Research lab, FAIR).
Самата система се обучава чрез стандартни и познати методи за обучение на невронни мрежи - голяма база данни с фотографии и изображения, в които хора отбелязват трезвите и пияните хора, а системата постепенно извежда основните признаци, по които може да бъде класифицирана всяка една фотография. Вече е постигнато разпознаването на и идентифицирането на подобни хора във фотографиите, но засега се ползват и предишни фотографии на индивидите, на които потребителите гарантирано са трезви.
В дългосрочна перспектива Facebook възнамерява да създаде нещо като "цифров помощник". Лекун счита, че алгоритъмът може да се използва и с технологията за виртуална реалност Oculus VR, която Facebook неотдавна закупи.



Google Chrome ще отбелязва HTTP сайтовете като небезопасни

Chrome Security Team съобщиха, че възнамеряват да преминат към отбелязването на уеб-страниците, използващи обикновен HTTP протокол, като небезопасни. Предупреждението ще бъде аналогично на извежданото сега съобщение за HTTPS връзка с некоректни или невалидни сертификати.
Според създателите на Google Chrome, използването на защитени канали за Интернет-връзка няма как да бъде ефективно, когато незащитеният HTTP-протокол продължава да се използва в браузърите по подразбиране.
Разграничават се три основни нива на безопасност:
Безопасна връзка - изцяло HTTPS
Съмнителна връзка - използва се HTTPS, но е уеб-страницата са налични ресурси, които се зареждат чрез HTTP или при валидно HTTPS съединяване има TLS грешки
Небезопасна връзка: използване на HTTP или некоректен HTTPS сеанс
Преходът към новата схема постепенно ще се осъществи през 2015 година. В началото HTTP-сайтовете ще бъдат отбелязвани като съмнителни, преди да бъдат маркирани като небезопасни. Едва след като 75% от индексираните от Google сайтове станат безопасни е възможно връщане на някои HTTP-сайтове като безопасни.
Допълнително, в най-новите компилации на Google Chrome ще бъдат въведени специални предупреждения за излишно изразходвани памет и процесорни ресурси, които най-често са предизвикани от некоректно работещи допълнения.



Проблем в английския Amazon направи цените на някои продукти един пенс

Коледа е време, когато се раздават подаръци, но повечето търговски вериги не биха се съгласили, че това включва раздаването на техните продукти на практика без пари.
Точно това обаче се случи през уикенда, когато някои английски компании установиха, че стоките им се продават в Amazon UK буквално за един пенс.
Това не е пореден нестандартен ход от страна на голямата компания, а резултат от бъг в софтуера на Amazon Marketplace. Става въпрос за пазарна технология на компанията Repricer Express, която на своя сайт твърди, че софтуерът ? се използва от над 2000 доволни търговци през Amazon.
Част от тях обаче изобщо не са били доволни, когато в събота вечерта техните продукти се появяват с изключително занижени стойности, понякога достигащи до само един пенс.
След реакцията на Amazon повечето поръчки вече са отменени и търговците няма да загубят нищо. Други обаче вече са обработени и пътуват към клиентите. Една компания на име Belle, която се занимава с детски играчки, твърди, че заради бъга е била на път да загуби 30 000 лири (около 47 000 долара).
RepricerExpress признава, че проблем със софтуера е причинил некоректните ценови данни.


